Milan-Inter dove vederla oggi in TV e streaming: orario e formazioni del derby scudetto
Milan-Inter, il derby di Milano è di scena oggi alle 20:45 a San Siro per una sfida che potrebbe valere il 20° Scudetto per i nerazzurri.
Giorno di derby meneghino e giorno, possibile,  del 2o° Scudetto nerazzurro: Milan-Inter si presenta così la stracittadina che potenzialmente potrebbe trasformarsi in una delle sfide indimenticabili. Il derby si disputerà oggi lunedì 22 aprile alle 20:45 e verrà trasmesso in diretta esclusiva da DAZN sia in TV sia in streaming. Ad arbitrare la sfida, Colombo.

Tutto pronto per la festa nerazzurra in casa Inter con la vittoria utile per poter festeggiare in anticipo la Seconda Stella e soprattutto con la speranza da parte dei tifosi di poterlo fare davanti a un San Siro quasi tutto rossonero e davanti ai cugini milanisti. Per il Milan, ovviamente, la voglia di togliere il sorriso dai volti interisti almeno per altri 90 minuti, provando a vincere per rimandare la festa nerazzurra e riscattare l'onta dell'andata quando il derby finì malissimo: 5-1 per l'Inter.

Inzaghi non ha avuto problemi di Coppe infrasettimanali e tutte le energie psicofisiche sono state dedicate con attenzione assoluta all'appuntamento di oggi, col posticipo che chiude una lunghissima 33a giornata di campionato di Serie A. Scenderanno in campo i migliori a disposizione nel collaudato 3-5-2 in cui tornerà titolare, dopo la squalifica, anche Lautaro Martinez, capocannoniere e capitano.

LEGGI ANCHE
Inter-Cagliari dove vederla in TV e streaming: orario e formazioni ufficiali della partita
Il Milan, diversamente, arriva dal derby d'Europa contro la Roma, giocato all'Olimpico, che ha sottratto energie sia fisiche che mentali. La sconfitta contro la Roma è stato un colpo durissimo da digerire per Pioli oramai verso l'addio, pubblico e tifosi, perdendo sia l'andata sia il ritorno in una competizione in cui i rossoneri erano dati tra i favoriti.

Partita: Milan-Inter
Dove: Stadio San Siro (Milano)
Quando: lunedì 22 aprile
Orario: 20:45
Diretta TV: DAZN
Diretta Streaming: DAZN
Competizione, Serie A (33° turno)Diretta Milan-Inter ore 20.45: dove vederla in tv, in streaming e probabili formazioni
I rossoneri di Stefano Pioli cercano il riscatto dopo l'eliminazione ai quarti di Europa League, i nerazzurri di Simone Inzaghi vincendo conquisterebbero aritmeticamente la seconda stellaMILANO - A chiudere la 33ª giornata del campionato di Serie A sarà il derby della Madonnina in programma alle ore 20.45 allo stadio Giuseppe Meazza di Milano. Il Milan cerca il riscatto dopo l'eliminazione ai quarti di finale di Europa League arrivata in settimana contro la Roma. I rossoneri di Stefano Pioli devono interrompere una striscia di cinque ko consecutivi nel derby e vogliono impedire ai cugini di vincere aritmeticamente lo scudetto. L'Inter, infatti, ha il primo matchball per laurearsi campione d'Italia e apporre sulle proprie maglie la seconda stella. I nerazzurri di Simone Inzaghi hanno attualmente 14 punti di vantaggio sui rivali in classifica e vincendo stasera volerebbero a +17 con cinque partite ancora da giocare. Vigilia diametralmente opposta tra Appiano Gentile e Milanello, con il centro sportivo nerazzurro letteralmente "preso d'assalto" dai tifosi che in circa 4mila hanno incitato la squadra, uscita per incontrarli, invitandoli a scrivere la storia e vincere lo scudetto nel derby. Umore diverso a Casa Milan, dove i tifosi chiedono un riscatto nella stracittadina. 

La partita tra Milan e Inter si gioca lunedì 22 aprile alle 20.45 e sarà in diretta sulla app di DAZN e su ZONA DAZN, disponibile al canale 214 del telecomando Sky

La partita tra Milan e Inter, valida per la 33^ giornata di Serie A, sarà trasmessa lunedì 22 aprile alle 20.45 in diretta sull’app di DAZN, disponibile nella sezione App di Sky Q e Sky Glass. Gli abbonati Sky Q (via satellite o via internet) e Sky Glass che sono anche clienti DAZN, potranno accedere all’offerta DAZN anche col controllo vocale, tramite il comando “Apri DAZN”, comodamente in unico posto e con un unico dispositivo. Su Sky Q e My Sky, la partita è visibile anche su ZONA DAZN, disponibile al canale 214 del telecomando Sky. Per vedere il canale ZONA DAZN, i clienti DAZN devono aderire ad una specifica opzione disponibile all’interno dell’area “il mio account” su dazn.com. Per abbonarsi a DAZN ed attivare l’opzione per vedere il canale ZONA DAZN su Sky Q o My Sky, è necessario andare su dazn.com/sky e seguire le indicazioni per la sottoscrizione.
